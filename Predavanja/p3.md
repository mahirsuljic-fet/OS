Kernel -> User   tranzicija se vrši pomoću privilegovane instrukcije. \
User   -> Kernel tranzicija se ne vrši pomoću instrukcije nego pomoću prekida, iznimki ili sistemskih poziva.

Cilj je da se kernel što manje (kraće) koristi, jer što manje vremena kernel potroši koristeći procesor to je sistem responzivniji.
**MMU** je hardverska jedinica koja je praktično zadužena za upravljanje memorijom (segmentiranje, straničenje, _itd._).
Kernel konfiguriše MMU i tako se stvara iluzija da svaki proces ima cijeli adresni prostor.
Taj cijeli adresni prostor se naziva virtualni adresni prostor.
Zadatak MMU je da mapira virtualni adresni prostor u fizički adresni prostor (stvarni RAM).
Virtualnih adresnih prostora u datom trenutku ima onoliko koliko ima procesa na operativnom sistemu, a fizičkih je samo jedan.
Kernel čak i sam sebi stvara tu iluziju (da ima cijeli adresni prostor).
Bez MMU ne može se ni imati operativni sistem.
Preuslov za operativni sistem je dakle MMU i da postoje privilegovani i neprivilegovani modovi rada procesora.
Računari koji nemaju MMU su mikrokontroleri i na njima se izvršava samo jedan program.

Na i386 platformi **real** (20-bitni) i **protected** (32-bitni) **mode** nisu kao user i kernel mod.
Ako je u real modu radi kao Intel 8086, a u protected modu radi kao i386.
Najnoviji intel procesori imaju još jedan mod operacije (64-bitni).
Kad procesor dobije napon on je u real modu.
Želimo što brže da pređemo u protected mode.
Moramo znati real mode jer u njemu moramo konfigurisati računar (MMU i sve) kako bi prelazak u protected mode bio uspješan i radio kako treba.
U real modu sve instrukcije su privilegovane (nema protekciju/izolaciju) i nema straničenja (paging).
U protected modu, straničenje je po defaultu deaktivirano, tako da je potrebno ga aktivirat, a prije toga je potrebno ga konfigurisat.

Danas CPU unutar sebe ima integriran MMU, a prije je to bio odvojen uređaj na matičnoj ploči.
**Logička adresa** je adresa iz virtualnog memorijskog prostora.
Segmentacijom se logička adresa pretvara u **lineranu adresu**, a ona se straničinjenjem pretvara u **fizičku adresu**.
**Chipset** obicno ima dva bridge-a (northbridge i southbridge).
Na **northbridge** su spojeni CPU, RAM i GPU, te je on zaslužen za preusmjerivanje.
Northbridge također ima konekciju na southbridge.
Na **southbridge** su spojeni USB kontroler (svi spori uređaji: tastatura, miš, webcam, memorijska kartica, ...) i slično.

Segmentni registi su 16-bitni, čak i na modernih procesorima.\
**Segmentni registri** (veoma bitni, svaki program ih koristi): \
`%cs` -> code segment  &thinsp;&thinsp;&thinsp;} \
`%ss` -> stack segment &nbsp;&thinsp;} &thinsp; VEOMA BITNI \
`%ds` -> data segment  &nbsp;&thinsp;&thinsp;&thinsp;} \
`%es`, `%fs`, `%gs` -> dodatni data segmentni registri (manje bitni, rijetko se koriste)

U real modu operacije straničenja nema, tako da je linearna adresa zapravo fizička adresa.
Pri pristupu memoriji, ukoliko se ne navede segmentni registar koji želimo koristiti asembler će to uraditi za nas. \
_npr._ eksplicitno: `movw %ax, %ss:12(%esp)` \
_npr._ implicitno: &nbsp; `movw %ax, 12(%esp)`     - `%ss` se podrazumijeva, jer je instrukcija koja pristupa stack-u).

Instukcije za kontrolu toka koriste `%cs`. \
Stack instrukcije koriste `%ss`. \
Većina load/store instrukcija koriste `%ds`.


### Real mode adresiranje
Adresni prostor se dijeli na segmente (kontinualne dijelove memorije po 64kB).
Segmenti su unaprijed definisani u real modu operacije (ne definišemo mi) i oni su fiksne veličine.
Pocetak svakog segmenta je unaprijed definisan na taj način da prvi počinje na 0B, drugi na 16B, treći na 32B, _itd._, dakle svaki naredni segment počinje 16B nakon početka prethodnog segmenta.
Adresni prostor je velik 2<sup>20</sup> bajta.
To znači da imamo 2<sup>16</sup> segmenata po 2<sup>16</sup> bajta.

Broj u segmentnom registru govori koji segment koristimo, a offset govori kojem bajtu unutar tog segmenta pristupamo.
U asembleru konstanta se ne može direktno pohraniti u segmentni registar (zato jer nije registar opšte namjene).

Logička adresa se pretvara u **linearnu** na sljedeći način (a posto nema straničenja to je ujedno i fizička): \
`(seg << 4) + offset` \
gdje je `seg` broj segmenta (čita se iz segmentnog registra), a `offset` je broj bajta kojem pristupamo u izabranom segmentu.

**PRIMJER** \
uzmimo da je u `%ds` broj `0x1234` \
to znači da je "odabran" segment `0x1234` (odnosno 4660. segment, ako se `0x1234` pretvori u decimalni) \
posmatrajmo instrukciju `movb %ah, 0x5` \
pošto se radi o load/store instrukciji (pohranjuje vrijednost iz `%ah` u memoriju), podrazumijeva se da se koristi `%ds` \
pa je data instrukcija ekvivalentna sa `movb %ah, %ds:0x5` \
`%ds`:`0x5` je adresa na koju će se spremiti vrijednost iz `%ah`, pri čemu je `0x5` `offset` \
sada računamo linearnu adresu \
koristeći formulu imamo:  \
`(seg << 4) + offset`      (`seg` je broj segmenta, a `offset` je bajt u tom segmentu) \
`(0x1234 << 4) + 0x5`      (`0x1234` iz `%ds`, a `0x5` iz same instrukcije) \
`(0x1234 << 4) + 0x00005`  (`0x5` zapisano u 20 bita zbog lakšeg sabiranja kasnije) \
`0x12340 + 0x00005`        (left shift za 4 bita, a 4 bita je jedna cifra u hex formatu) \
`0x12345`                  (konačna linearna adresa) \
što znači da pristupamo 5. bajtu u segmentu `0x1234` (odnosno 4660. segmentu) i njegova linearna adresa je `0x00012345` (s tim da je adresa 20 bita).

Iz ovog također vidimo zašto je u real modu adresni prostor 20 bita.
Kada se vrijednost od 16 bita iz segmentnih registara shift-a u lijevo za 4 (bita) dobijamo 20-bitnu adresu.


### Protected mode adresiranje
Mi definišemo segmente, i to na takav način da mi biramo koliko želimo imati segmenata (mi definišemo broj segmenata) i njihovu veličinu.
Možemo konfigurisat segmente na takav način da kažemo hoćel oni imat executable (izvršiv) kod, da li će biti read-only, read-write, _itd._, odnosno možemo diktirani permisije (dozvole) koje segment ima. 
Logika nalaže da moramo imati bar jedan segment. \
Ako želimo da koristimo `%cs` (promjenu toka programa) moramo koristiti segment koji je read-only (non-writable) i executable. \
Ako želimo da koristimo `%ss` (pristup stack-u) moramo koristiti segment koji je writable i non-executable. \
Iz ovog možemo zaključiti da nam trebaju minimalno dva segmenta (jedan read-only executable, drugi read-write non-executable).

U protected modu segmentni registri se zovu **selektori**. Svaki segment mora imati deskriptor.

**Deskriptor** je 64-bitna struktura i ima određena polja. \
**P bit** govori da li je deskriptor validan (ako je 1 onda je validan, ako je 0 onda nije validan i ne koristi se). \
Deskriptori se stavljaju u tabelu segmenata koja je u memoriji, ta tabela se naziva **GDT (General Descriptor Table)**. \
Prvi deskriptor mora biti sve nule (nazivamo na i null deskriptor), što znači da za dva segmenta moramo imati tri deskriptora (prvi je sve nule (null deskriptor), drugi deskriptor je za prvi segment, a treći deskriptor za drugi segment). \
**G bit** govori kako se limit interpretira (ako je 0 onda se interpretira kao 20-bitna vrijednost, ako je 1 limit se uzme takav kakav jest i shift-a se 12 bita ulijevo čime se dobija 32-bitna adresa, pri čemu se "prazna mjesta" desno popunjavaju jedinicama (a ne nulama kao inače)). \
**AVL** i **DPL** diktiraju permisije (readable, writable, executable, ...).

Segmentni registri (selektori) se dijele na tri polja: `index` (13b), `T` (1b) i `RPL` (Requested Privilege Level, 2b).

U polje `index` se pohranjuje indeks deskriptora segmenta sa kojim želimo asocirati dati segmentni registar.

Postoje dvije deskriptor tabele, globalna (GDT) i lokalna (LDT), ali ćemo mi samo koristiti GDT. \
Bit `T` govori da li koristimo GDT ili LDT.

Polje `RPL` diktira nivo privilegovanosti.

Uzmimo da je prvi segment executable i non-writable, a drugi segment writable i non-executable. Dakle, prvi segment ćemo koristiti za izvršavanje instrukcija i možemo ga nazvati code segment, a drugi segment ćemo koristiti za manipulaciju podataka i možemo ga nazvati data segment. Znači, GDT nam se sastoji od null deskriptora (koji mora biti tu i nije validan), prvog (indeks 1) deskriptora koji je asociran sa code segmentom i drugog (indeks 2) deskriptora koji je asociran sa data segmentom. Ovo će nam biti bitno kada budemo govorili o bootloaderu ([predavanje 4](./p4.md)).

U `%ss` i `%ds` ćemo unijeti indeks 2, jer će nam drugi segment biti writable, non-executable.
U `%cs` ćemo unijeti indeks 1, jer će nam prvi segment biti read-only, executable.
Na Intel platformi postoje **4 nivoa privilegovanosti** (jer je RPL 2 bita), gdje je 0 najprivilegovaniji, a 3 najmanje privilegovan.

**GDTR (Global Descriptor Table Register)** je 48-bitni registar koji govori gdje se nalazi GDT.
GDTR sprema 32 bita za **base** (adresa početka tabele) i 16 bita za **limit** (govori veličinu tabele).
Jedan pristup memoriji je zapravo dva puta pristupati memoriji, prvi put u GDT da dobijemo deskriptor, a zatim do željene adrese.
Ovo je prevelik trošak, pa zato se zadnji pristupani **deskriptor kešira** za brži pristup.

### BIOS
**BIOS ROM** je 40kB flash memorija koja se nalazi na samoj matičnoj ploči.

**BIOS (Basic Input/Output System)** je prvi program koji se pocne izvršavati nakon što računar dobije napon i on se nalazi u BIOS ROM-u u kojem je trajno pohranjen.

Kada računar tek dobije napon, on radi u real modu, što znači da je adresni prostor 20-bitni.
Ukoliko pristupamo adresama između `0x000f0000` i `0x00100000` (sto je ujedno i kraj adresnog prosotra), tada pristupamo BIOS ROM-u (vizuelni prikaz se nalazi na stranici 11 [prezentacije 2](../Prezentacije/OS-P2.pdf)).

Pri dobijanju napajanja svi registri procesora su na proizvoljnim vrijednostima osim registara `%eip` i `%cs`. \
`%cs` mora biti postavljen tako da odabere segment u kojem je dio memorije koji pristupa BIOS ROM-u.  (vrijednost 0xf000) \
`%eip` je postavljen tako da izvršava prvu instrukciju koju želimo izvršiti unutar BIOS ROM-a.        (vrijednost 0xfff0)

Budući da je `%eip` postavljen tako da pokazuje na adresu koja je mapirana na BIOS ROM, to znači da će procesor poceti izvršavati instukcije koje se tamo nalaze.
Ključna stvar koja u BIOS-u se može uraditi je definirati sta je boot uređaj.

**Boot uređaji** su uređaji trajne pohrane podataka (SSD, HDD, USB flash drive, ...) koji se zovu i block uređaji.
Memorija uređaja za trajnu pohranu podataka se dijeli na dijelove od 512 bajti koje nazivamo **sektori** ili **blokovi**.
Pri pokretanju računara, ukoliko odlučimo ne mijenjati postavke BIOS-a (odnosno ništa ne uradimo), BIOS pronalazi prvi sektor (blok) boot uređaja.
Prvi blok boot uređaja se naziva **boot sektor** i tu se nalazi program koji se zove **bootloader**.
BIOS procita prvi sektor, ucita ga kompletan u memoriju na tacno određenu lokaciju odakle se počinje izvršavati bootloader.
**Zadatak bootloadera** je da pronađe kernel, podesi sve što treba i nakon kompletnog učitavanja operativnog sistema kontrola se predaje korisniku (npr. login screen na višekorisničkim sistemima).
