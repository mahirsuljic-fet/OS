**Proces** je okruženje koje stvori OS (kernel) u kojem će se izvršavati (jedna) aplikacija.
OS stvara iluziju aplikaciji da ona ima svoju jezgru (procesor) i kompletnu memoriju za sebe (kompletan adresni prostor).

### Registri
Kao i na MIPS32 platformi, Intel platforma ima različite vrste registara.

**Registri opšte namjene** su **32-bitni** i oni su: `%eax`, `%ebx`, `%ecx`, `%edx`, `%esi`, `%edi`, `%ebp` i `%esp`.\
**Segmentni registri** su **16-bitni** i oni su:     `%cs`, `%ds`, `%ss`, `%es`, `%fs` i `%gs` \
**Kontrolni registri** su **32-bitni** i oni su:     `%cr0`, `%cr1`, `%cr2`, `%cr3` i `%cr4` \
**IP registar (Instruction Pointer)** (`%eip`) je **32-bitni**. \
**FLAGS registar** (`eflags`) je **32-bitni**. \
Također postoje 8 64-bitnih **FPU registara**.

Prefiks `e` ispred imena registra znači _extended_ (prošireni) i označava da je registar 32-bitni.
Noviji procesori, koji mogu raditi u 64-bitnom modu također imaju `%rax`, `%rbx`, ... registre koji su 64-bitni i gdje prefiks `r` jednostavno znači _register_.
Nećemo koristiti 64-bitni mod rada procesora.

Zbog kompatibilnosti sa starijim procesorima, također možemo koristiti registre bez navedenih prefiksa kao `%ax`, `%bx`, ... koji su 16-bitni.
Logično, to nisu zasebni registri nego su dijelovi 32-bitnih registara (_npr_. `%ax` je prvih 16 bita od `%eax`), pa ih nazivamo **virtualnim registrima**.

Registri koji završavaju sa x (`%eax`, `%ebx`, `%ecx`, `%edx`) imaju i h (**high**) i l (**low**) pristup (najnižih i najviših 8 bita datog virtualog registra, _npr_. `%al` je najnižih 8 bita virtualnog registra `%ax`, odnosno registra `%eax`).

**Registre opšte namjene** možemo mijenjati kako želimo, pri čemu trebamo poštovati pravila za prezervirane registre. Iako su registri opšte namjene, registri `%ebp` i `%esp` imaju veoma posebnu i bitnu namjenu. Registar `%esp` treba da sadrži adresu kraja stack-a (treba da pokazuje na kraj stack-a), a registar `%ebp` treba sa sadrži adresu početka trenutnog stack frame-a(treba da pokazuje na početak trenutnog stack frame-a).

**Segmentni registri** se koriste pri segmentiranju i detaljnije su objašnjeni na [predavanju 3](./p3.md).

**Kontrolni registri** se koriste za kontrolu rada procesora, kao _npr_. u kojem modu procesor radi (real ili protected).

**Instruction pointer** `%eip` služi kao **programski brojač** (`$pc` u MIPS32) i sadrži adresu sljedeće instrukcije koju će procesor izvršiti.

**Registar `eflags`** se ne koristi kao 32-bitna cjelina, nego svaki bit unutar ovog registra ima posebno značenje.
Bite unutar `eflags` registra nazivamo **flag-ovima** (zastavice).
Generalno, flag-ovi govore nesto o stanju procesora, kao _npr_. jedan od flagova je _zero_ flag koji govori da li je rezultat posljednje izvršene instrukcije nula.
Možemo o ovome razlišljati kao da procesor podigne zastavicu nula ako je rezultat izvršenja instrukcije nula.
Prilikom izvršenja svake instrukcije obavezno će se promijeniti neki flag unutar registra `eflags` (postaviti će se na neku vrijednost, možda istu čak, ali se postavi na nesto, Amer reko **BITNO**). Znači svaka instrukcija prakticno ima popratne efekte.
Ostale flagove možete naći u [Intel 64 prirucniku](../Literatura/Intel_64_and_IA-32_Architectures_Manual.pdf) na stranici 78.

**FPU registri** se koriste pri radu sa floating point brojevima (realnim brojevima u IEEE-754 formatu).

---

Postoje dvije **strategije virtualizacije memorije**: straničenje i segmentiranje.
Straničenje se pokazalo boljim, ali na intel platformi je neophodno poznavati i segmentiranje.
Segmentni registri postoje zbog virtualizacije memorije.
Segmentni registri su 16-bitni.

### Asembler

Koristit cemo **AT&T** asembler notaciju.
Nazalost vecina literature koristi Intel notaciju, ali se AT&T češće koristi u praksi.

U instrukcijama prvi argument je source, a drugi je najčešće i source i destinacija.
Operandi mogu biti registri, memorijska lokacija ili konstante.
Drugi operand ne može biti konstanta jer se u konstantu ne mogu spremit podaci (konstanta nije ni registar ni memorijska adresa).

**Registri** imaju prefiks %. \
**Konstante** imaju prefiks $. \
**Adrese** nemaju prefiks.

Ne mogu istovremeno oba operanda instrukcije biti memorijske adrese, ali može ili prva ili druga.

Generalno, instrukcije mogu imati jedan od 3 **sufiksa**, zavisnosti o količini podataka koju koriste:\
b - byte (1B)\
w - word (2B)\
l - long (4B)

**Primjer** \
`movb %al, %bl`   - premiješta byte (1 bajt) iz `%al` u `%bl` \
`movw %ax, %bx`   - premiješta word (2 bajta) iz `%ax` u `%bx` \
`movl %eax, %ebx` - premiješta long (4 bajta) iz `%eax` u `%ebx` \
Obratimo pažnju da je bitno koje registre koristimo. \
Ukoliko radimo sa 8 bita (byte) koristimo 8 bitne (virtuelne) registre (`%al`, `%ah`, `%bl`, `%bh`, ...). \
Ukoliko radimo sa 16 bita (word) koristimo 16-bitne (virtuelne) registre (`%ax`, `%bx`, ...). \
Ukoliko radimo sa 32 bita (long) koristimo 32-bitne registre (`%eax`, `%ebx`, ...).

Instrukcije se mogu korsititi i bez sufiksa (b, w i l), ali bolje ne koristit ako ne znas tačno šta radis, mogu se čudne stvari desit.

Insturkcija `lea` izvrši izraz koji je prvi operand i smjesti ga na lokaciju koju predstavlja drugi operand. \
**GREŠKA NA SLAJDU**: U instrukciji `lea` source mora biti memorijska lokacija, a destinacija mora biti registar.

Intel arhitektura vrši pristup memoriji u više faza, za razliku od MIPS32.
Na intel arhitekturi nema odgođeni slot.

Registar `%ebp` (`$fp` u MIPS32) treba da pokazuje na **pocetak stack frame-a** funkcije koja se trenunto izvršava, 
a registar `%esp` (`$sp` u MIPS32) na **kraj stack frame-a** funkcije koja se trenutno izvršava (dno stack-a).

**Prezervirani** registri su:   `%ebp`, `%ebx`, `%esi`, `%edi`\
**Neprezervirani** registri su: `%eax`, `%ecx`, `%edx`

Na intel arhitekturi **funkciju pozivamo** sa instrukcijom `call`, pri čemu se povratna adresa sprema na kraj stack-a.
U caller funkciju **vraćamo se** pomoću instrukcije `ret` (bez argumenata), ali prije instrukcije `ret` mora se vratiti stack na stanje kakvo je bilo prije poziva funkcije.

Svi argumenti su na stack-u od callera.
**Argumenti** se redaju na takav način da se zadnji argument prvi stavlja na stack (prvi argument bude zadnji na stack-u).
**Povratna vrijednost** funkcije se sprema u registar `%eax`.

Prvo što pozvana funkcija treba uraditi je da spremi vrijednost `%ebp` na stack, a zatim postavi vrijednost `%ebp` na vrijednost iz `%esp`. (**prolog** funkcije)
Postoji instrukcija `enter` koja radi ovo prethodno navedeno.

Zadnje što pozvana funkcija treba uraditi je da postavi vrijednost u `%esp` na vrijednost iz `%ebp`, uradi `popl %ebp` da vrati `%ebp` na početak stack frame-a caller funkcije, a zatim se radi instrukcija `ret`. (**epilog** funkcije)
Postoji instrukcija `leave` koja radi ovo prethodno navedeno.
